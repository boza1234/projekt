Nosacz sundajski – podstawowe informacje, występowanie
Nosacz to gatunek ssaka naczelnego zamieszkującego lasy
 deszczowe: głównie obszary rzeczne i nadbrzeżne.
 Gdzie żyje nosacz sundajski? Jak sama nazwa wskazuje,
 pochodzi z wysp Archipelagu Sundajskiego – dokładnie z Borneo.
 Gęsta dżungla i bogata flora tego miejsca to prawdziwa idylla dla wielkonosych małp.

Nosacze prowadzą głównie nadrzewny tryb życia.
 Poruszają się pomiędzy koronami drzew, zjadając ogromne liczby liści, nasion i owoców.
 Żywią się także niewielkimi bezkręgowcami.
 Podobnie jak inne naczelne – również nosacze – 
żyją w stadach złożonych z jednego samca i kilku samic. 
Choć przez większość dnia lubią się lenić, to jednak nosacze są świetnymi pływakami.
 Jednak najbardziej charakterystyczną cechą tych małp jest nos – tak duży,
 że aby wziąć pokarm do pyska, muszą najpierw odsunąć go na bok.